В 6А група се включват елементите кислород О, сяра S, селен Se, телур Те и полоний Ро. Електронната конфигурация на последния им електронен слой е ns2np4, което определя степен на окисление (2) като най-типична за тези елементи.
Атомът на кислорода се отличава от другите елементи, тъй като те, за разлика от него, имат свободни d-орбитали и респективно възможност за две възбудени състояния с 4 и 6 валентни електрона, респективно.
За разлика от кислорода и сярата, селенът , телурът и полоният имат 18е в предпоследния електронен слой и са пълни електронни аналози.
Въз основа на казаното по-горе, единствен кислородът проявява степен на окисление (-2), с едно единствено изключение OF2 (+2). Останалите елементи проявяват променлива степен на окисление (+2), (+4), (+6).
Общо елементите от 6А група са типични неметали, като неметалният им характер отслабва от О към Ро, но сравнени с халогенните елементи, те са по-слаби неметали. Ро е радиоактивен и нетраен.